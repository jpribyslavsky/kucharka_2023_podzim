# GIT kuchařka kurzu DA testování

## Fisch and Chips 

### Suroviny na těstíčko
* 200 g mouka hladká
* 1 PL cukr
* 4 PL světlého piva
* 1,5 ČL sůl
* 2 ks žloutek
* 6 PL mléka
* 6 PL vody
* 2 ks bílek

### Na hranolky
* 1 kg brambory
* rostliný olej (na smažení)

### Postup přípravy - těstíčko 
1. Do mouky smíchané s cukrem, přimícháme pivo, sůl
   a žloutky. Dobře zamícháme a přidáme smíchané mléko s vodou. Mícháme, až je těstíčko hladké.
3. Necháme odležet asi 30min, potom našleháme bilky a lehce zamíchame do těstíčka.
4. Omytou a osušenou rybu okořeníme a obalíme v mouce.
5. Rybu namíčíme po částech v těstíčku a smažíme ve vyšší vrstvě oleje z obou stran 4-5 minut do zlatohněda.

### Příprava - hranolek
1. Oloupané brambory, nakrájíme na 1 cm proužky a necháme namočené ve vodě.
2. Rozehřejeme olej na 160 stupňů a dobře osušené brambory dáme do oleje.
3. Až jsou usmažené, necháme okapat.
4. Zvýšíme teplotu oleje na 180 stupňů a znovu vložíme brambory do oleje až jsou hnědé a křupavé.
5. Vyjmeme, osušíme na papírovém ubrousku a posolíme.
 

Je to klasika z Anglie a můžete připravit jako rychlý oběd nebo večeři a snad bude chutnat.

_Autor: Marika Novotná_

---

## Křehký slaný koláč s modrým sýrem, hruškou a brusinkami

### Suroviny
* 275 g hladké mouky
* 130 g studeného másla
* 35 g zakysané smetany
* ledová voda dle potřeby
* sůl, pepř
* 150 g tučného modrého sýra
* 300 ml šlehačky (min.31 %)
* 2 žloutky
* sůl, pepř
* 1 hruška
* brusinkový džem/kompot

### Postup přípravy
1. Mouku, máslo, zakysanou smetanu, sůl a pepř zpracujeme na hladké nelepivé těsto, ideálne pomocí robota, aby se máslo příliš nerozpouštělo. 
2. Těsto zabalíme do potravinové fólie a necháme odpočinout v lednici 15-30 min. Troubu předehřejeme na 180 °C.
3. Těsto rozválíme a vložíme do koláčové formy (odpovídá 28 cm). Propícháme vidličkou a pečeme cca 15 min (do zlatova).
4. Na dno předpečeného těsta uložíme na kostičky nakrájený modrý sýr a zalijeme smetanou prošlehanou se žloutky, solí a pepřem. Na vrch naskládáme plátky hrušky a doplníme brusinkovým džemem.
5. Pečeme cca 40 min. Krájíme ideálne vychlazené.


_Autor: Alexandra Rybová_

---

## Americké sušenky - Cookies


### Suroviny
* 250 g másla
* 2 vejce
* 500 g polohr. mouky (nebo 250g ovesných vloček-mix + 250 g špaldové mouky)
* 250 cukru krupice (třtinový, kokosový...)
* špetka soli
* 1,5 prášek do pečiva
* 200 - 350 g čokolády - nasekané (na vaření, nebo čokofloky);
* můžeme přidat nasekané oříšky, semínka...


### Postup přípravy
1. Změklé máslo rozšlehat s cukrem a vejci.
2. Přidáme ostatní suroviny.
3. Utvoříme kuličky, které pečeme na pečícím papíře dál od sebe (roztečou se na placičky) nebo pečeme ve formách na
   muffiny vytřené máslem nebo olejem - 1 PL těsta/ks 200°C asi 15 min. dozlatova.
4. Manipulace je lepší po vychladnutí.


_Autor: Linda Adámková_

## Wafličky od Majušky

### Suroviny
* 113 g másla
* 270 g polohrubé mouky
* špetka soli
* 1 čl sódy bikarbony
* 50 g kryst. cukru
* 2 vejce
* troška vanilkového extraktu
* 450 ml plnotuč. mléka

### Postup přípravy
1. Předehřát waflovač
2. Roztopit máslo v malé misce
3. Poté přidat k máslu vejce, vanilku a mléko
4. Ve velké misce smícháme mouku, sůl, sodu a cukr
5. Přidáme tekuté ingredience do suchých a smícháme
6. Použijeme 1 plnou žufánku na 1 wafli, pečeme do zlatova anebo křupava :)
7. TIP: nejlépe chutnají s domácím meruňkovým džemem
8. PRO TIP: hotové wafle můžeme zamrazit na později a pak stačí jen znova 
narychlo rozpéct ve waflovači.

_Autor: Mária Balcová_

---