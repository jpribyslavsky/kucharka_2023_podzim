# GIT kuchařka kurzu DA testování

## Tatarák z olomouckých tvarůžků

### Suroviny
* 200 g olomouckých tvarůžků
* 1 větší cibule
* 100 g másla
* 1 lžička hořčice
* 1 stroužek česneku
* 1 lžička sladké papriky
* 1 lžička chilli (nemusí být)
* 2 syrové žloutky

### Postup přípravy
1. Máslo utřeme s nastrouhanými tvarůžky do pěny.
2. Přidáme nadrobno nakrájenou cibuli, papriku, hořčici, čili a natřený česnek a žloutky. 
3. Vše promícháme a podáváme na opečeném, očesnekovaném chlebu s dobře vychlazeným pivem.

Přeji dobrou chuť. Konzumaci nedoporučuji před důležitou schůzkou, pokud tedy není online :-)

_Autor: Jan Přibyslavský_

---
GIT kuchařka kurzu DA testování

## Palačinky

### Suroviny
* 200 g hladká mouka
* 400 ml mleko
* 2 ks vejce
* 1 špetka sůl


### Postup přípravy
1. Hladkou mouku rozmixujeme se špetkou soli, mlékem a dvěma vejci tak, aby vznikla správná hustá směs vhodná pro palačinky (ani řídká, ani moc hustá).
2. Na pánev s rozpáleným olejem vlijeme přibližně jednu malou naběračku směsi. Palačinku smažíme z obou dvou stran dozlatova.
3. Na hotové palačinky naneseme libovolné množství čehokoliv, co nám chutná. Vhodné jsou marmelády, tvaroh, pudink nebo masová či zeleninová náplň.

Poznámka autora receptu: Jednu porci počítám na 2 palačinky. Recepty vystačí přibližně na 8-10 palačinek v závislosti na velikosti pánve a tloušťce palačinek. :-)

_Autor: Alla Dovha_

---