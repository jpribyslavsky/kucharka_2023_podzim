# GIT kuchařka kurzu DA testování

## Špagety Carbonara

### Suroviny
* 200 g slaniny (pancetta, guanciale)
* 80 g strouhaného pecorina
* 4-6 žloutků
* 400 g těstovin
* 2-3 lžičky soli
* čerstvě mletý černý pepř na posypání

### Postup přípravy
1. Dejte vařit 3-4 litry vody na těstoviny a osolte ji 2 vrchovatými lžičkami soli.
2. Slaninu nakrájejte na kostičky ne větší než nehet na malíčku, vhoďte do velké pánve, postavte na plotýnku a na středně silném žáru začněte zahřívat. Jakmile slanina pustí tuk, za občasného míchání ji opečte dozlatova. Poté odstavte, tuk neslévejte.
3. Žloutky vyklepněte do misky a smíchejte je s polovinou opravdu najemno nastrouhaného sýra.
4. Těstoviny uvařte ve vroucí vodě, nezakryté, podle návodu na obalu. Jakmile změknou, odeberte si stranou čtvrtlitrový hrnek vody, ve které se vařily, pak teprve špagety slijte.
5. 100 ml z odebrané vody nalijte do pánve ke slanině, vraťte na plotýnku a přiveďte k varu. Jakmile se rozpustí přípečky ze dna pánve, přisypte scezené těstoviny. Zhruba půl minuty míchejte, aby se vše spojilo, prohřálo a voda se trochu vsákla a odpařila.
6. Pánev opět odstavte. Ke žloutkům se sýrem nalijte dalších 100 ml vody z těstovin, prošlehejte vidličkou a hned přilijte k horkým špagetám. Míchejte tak dlouho, až vznikne krémová omáčka.Žloutky se ve zbytkovém teple zahřejí, zhoustnou, ale nesrazí – přesně o to vám jde. Pokud se vám zdá, že je omáčky málo, přilijte do pánve i zbytek odebrané vody z těstovin.
7. Těstoviny ihned rozdělte na talíře, posypte je zbylým sýrem, čerstvě mletým pepřem a obratem expedujte na stůl.


_Autor: Kristína Jankovičová_

---

## Křehký slaný koláč s modrým sýrem, hruškou a brusinkami

### Suroviny
* 275 g hladké mouky
* 130 g studeného másla
* 35 g zakysané smetany
* ledová voda dle potřeby
* sůl, pepř
* 150 g tučného modrého sýra
* 300 ml šlehačky (min.31 %)
* 2 žloutky
* sůl, pepř
* 1 hruška
* brusinkový džem/kompot

### Postup přípravy
1. Mouku, máslo, zakysanou smetanu, sůl a pepř zpracujeme na hladké nelepivé těsto, ideálne pomocí robota, aby se máslo příliš nerozpouštělo. 
2. Těsto zabalíme do potravinové fólie a necháme odpočinout v lednici 15-30 min. Troubu předehřejeme na 180 °C.
3. Těsto rozválíme a vložíme do koláčové formy (odpovídá 28 cm). Propícháme vidličkou a pečeme cca 15 min (do zlatova).
4. Na dno předpečeného těsta uložíme na kostičky nakrájený modrý sýr a zalijeme smetanou prošlehanou se žloutky, solí a pepřem. Na vrch naskládáme plátky hrušky a doplníme brusinkovým džemem.
5. Pečeme cca 40 min. Krájíme ideálne vychlazené.


_Autor: Alexandra Rybová_

---

## Americké sušenky - Cookies


### Suroviny
* 250 g másla
* 2 vejce
* 500 g polohr. mouky (nebo 250g ovesných vloček-mix + 250 g špaldové mouky)
* 250 cukru krupice (třtinový, kokosový...)
* špetka soli
* 1,5 prášek do pečiva
* 200 - 350 g čokolády - nasekané (na vaření, nebo čokofloky);
* můžeme přidat nasekané oříšky, semínka...


### Postup přípravy
1. Změklé máslo rozšlehat s cukrem a vejci.
2. Přidáme ostatní suroviny.
3. Utvoříme kuličky, které pečeme na pečícím papíře dál od sebe (roztečou se na placičky) nebo pečeme ve formách na
   muffiny vytřené máslem nebo olejem - 1 PL těsta/ks 200°C asi 15 min. dozlatova.
4. Manipulace je lepší po vychladnutí.


_Autor: Linda Adámková_

## Wafličky od Majušky

### Suroviny
* 113 g másla
* 270 g polohrubé mouky
* špetka soli
* 1 čl sódy bikarbony
* 50 g kryst. cukru
* 2 vejce
* troška vanilkového extraktu
* 450 ml plnotuč. mléka

### Postup přípravy
1. Předehřát waflovač
2. Roztopit máslo v malé misce
3. Poté přidat k máslu vejce, vanilku a mléko
4. Ve velké misce smícháme mouku, sůl, sodu a cukr
5. Přidáme tekuté ingredience do suchých a smícháme
6. Použijeme 1 plnou žufánku na 1 wafli, pečeme do zlatova anebo křupava :)
7. TIP: nejlépe chutnají s domácím meruňkovým džemem
8. PRO TIP: hotové wafle můžeme zamrazit na později a pak stačí jen znova 
narychlo rozpéct ve waflovači.

_Autor: Mária Balcová_

---