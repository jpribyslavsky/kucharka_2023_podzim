# GIT kuchařka kurzu DA testování

## Tatarák z olomouckých tvarůžků

### Suroviny
* 200 g olomouckých tvarůžků
* 1 větší cibule
* 100 g másla
* 1 lžička hořčice
* 1 stroužek česneku
* 1 lžička sladké papriky
* 1 lžička chilli (nemusí být)
* 2 syrové žloutky

### Postup přípravy
1. Máslo utřeme s nastrouhanými tvarůžky do pěny.
2. Přidáme nadrobno nakrájenou cibuli, papriku, hořčici, čili a natřený česnek a žloutky. 
3. Vše promícháme a podáváme na opečeném, očesnekovaném chlebu s dobře vychlazeným pivem.

Přeji dobrou chuť. Konzumaci nedoporučuji před důležitou schůzkou, pokud tedy není online :-)

_Autor: Jan Přibyslavský_

---

## Butter Chicken

### Suroviny
* 1 větši cibule - na větší kousky
* cca 500 g jakéhokoliv kuřecího masa bez kůže - na kousky
* 2 cm zázvoru - nastrouhat
* 2 stroužky česneku - rozdrtit
* 2 lžičky skořice
* 2 lžičky ml. koriandru
* 1 lžička ml. římského kmínu
* 2 malé plechovky rajčatového protlaku
* 1 plechovka krájených rajčat
* 2 plechovky kokosového mléka
* trocha másla
* pepř, sůl

### Postup přípravy
1. Osmažit cibulku, přidat kuře, zázvor a a česnek - smažit 1 minutu (ne víc, maso nesmí být hotové)
2. Pak přidat úplně vše kromě másla a vařit cca 20 min.
3. Až je maso hotové, přidat kousek másla na zjemnění.

All done. Podávat s rýží.

_Autor: Gabriela Baborová_

---

